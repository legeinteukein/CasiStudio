##The flow towards Europe, 2015, Lucify

Il progetto viene rappresentato da una mappa colorata con due sfumature di blu una per il mare e l’altra più scura per i continenti, i confini sono delimitati da linee azzurre. La mappa contiene al suo interno pallini bianchi che si generano nel punto centrale dello stato da cui partono e compiono la traiettoria più breve per arrivare al centro di un altro stato. Nel tragitto lasciano una breve scia tratteggiata. I pallini arrivati nello stato di destinazione si accumulano e formano dei rettangoli bianchi che si sviluppano in partenza. Quando si punta il mouse sopra un Paese i colori della mappa cambiano, appaiono i nomi dei paesi che hanno cambiato colore e sotto a questi una cifra cresce in positivo o in negativo, si nota che quelli verdi aumentano, mentre quelli tendenti al viola diminuiscono, i pallini bianchi visibili ora sono solo quelli che coinvolgono i paesi colorati di verde e viola e il paese selezionato. Osservando ci sono paesi che attivano solo paesi verdi, altri entrambi. Sopra alla mappa è descritto il significato della rappresentazione, e come poter interagire con essa. Dalla descrizione sappiamo che i dati utilizzati sono quelli forniti dalle Nazioni Unite, semplicemente si sottrae il numero di abitanti che sono emigrati dai specifici paesi e questo numero si aggiunge agli abitanti dei paesi ospitanti. La traiettoria è un’astrazione quindi non rappresenta l’effettivo percorso, ma essendo la velocità dei pallini diversa, questa rappresenta il tempo di tratta per passare da un paese all’altro. Sarebbe interessante vedere in modo più dettagliato da dove partono e dove arrivano le persone che emigrano.


##Immaterials: Light painting WiFi, 2012, Timo Arnall, Jørn Knutsen and Einar Sneve Martinussen

Il progetto viene descritto da un video, poiché l’installazione non può essere permanente. Il modulo è una barra in cui vengono inseriti in fila dei led aventi lo stesso colore. I led si possono accendere e spegnere. Il video mostra come spostandosi nello spazio mantenendo la barra perpendicolare al terreno, questa si illumina, in base ad una quantità precisa di led accesi. La strumentazione è dotata di un rilevatore di frequenze wifi che trasmette la potenza di segnale ad un computer che lo converte e determina il numero di led accesi in una determinata posizione nello spazio. Il progetto ha molte limitazioni poiché vuole trasmettere la densa rete in cui siamo esposti, ma proprio per questo non può occupare tutto lo spazio fisicamente, si avvale quindi di fotografie e di video, per dare un’idea approssimata della situazione in diversi ambienti urbani.


##Monument, 2006, Caleb Larsen

Minuscole palle gialle sparate da un congegno connesso ad un contenitore di forma cubica, situato al centro del soffitto, di una stanza vuota. Le palline lanciate apparentemente in modo casuale, dopo la caduta rimangono sparse sul pavimento. Immediata è l’immagine referenziale del lanciapalle da tennis. Lo sparo avviene quando in lingua inglese viene riportata la notizia di assassinio nel mondo. Attraverso un logaritmo vengono scansionati le notizie e per ogni notizia che corrispondente alla ricerca viene lanciata una pallina gialla. Sarebbe interessante se il pavimento fosse appiccicoso e le palline venissero sparate nel punto approssimato dove è avvenuto l’omicidio, e rimanessero lì.
